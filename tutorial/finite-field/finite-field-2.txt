上集講完 finite field 既要求，俾左一個 example，但呢個 example 好細，用唔 1 就 0，冇乜用。今次我地整個大 d 既。

去理解一件唔認識既野，我地可以用一 d 熟悉既野 map 去睇。Rational numbers (即係所有可以寫成整數分數既數字)係一個 field，我地 map rational number入去個 finite field 度睇下會點。

我地要求呢個 map 係一個 homomorphism，即係話

f(x+y) = f(x) + f(y)
f(xy) = f(x)f(y)

咁既話個 mapping 就可以保留結構。

我地一個一個　number 咁 map 入去，好明顯 0 要 map 去 0，1 要 map 去 1。2 呢，只能 map 去個 finite field 既 1 + 1，3又只能 map 去個 finite field 既 1 + 1 + 1，如此類推…

map 下 map 下，因為finite field 係 finite，個 sequence 一定要重覆。我 claim 兩樣野

1) 第一個重覆既結果一定係 0，
2) 第一個重覆既 input 一定係 prime。

如果第一點唔成立，假設 x < y，f(a) =/= 0，第一個重覆係f(x) = f(a), f(y) 係 f(a)，咁f(y - x) = f(a) - f(a) = 0，咁 y 就唔係第一個重覆啦。
如果第二點唔成立，假設 f(p) =/= 0, f(q) =/= 0，f(pq) = 0，咁f(p) f(q) = 0，但係因為個 mapping 既 target 係一個 field，咁f(p)^(-1) f(p) f(q) = 0，f(p) 就會係 0，矛盾鳥…

個 target d elements 個名唔重要，重點係佢一定係由0 開始到 p - 1 有 p 個 element。

我話任意一個 prime，由 0 到呢個 prime - 1 係一個 finite field，加同埋乘既定義係 mod p。即係除 p 攞餘數。

假如 p 係 5， 2 + 4 就會係 1 ， 2 x 4就會係 3。你識 Chinese Remainder Theorem，呢 d 應該熟…

證明呢方法附合個 11 條 rules 只係煩，除左第 9 條 rule，你點知會所有 elements 都會有 multiplicative inverse？

答案係用既 extended euclidean algorithm　去搵。輾轉相除法既延伸。

輾轉相除法個 recursion 好簡單 gcd(a, b) = gcd(b, a mod b)，一直 loop 到大數係細數既倍數為止。

extended 版除左 return 個 gcd 之外，順便 return 多兩個數字 m 同 n，令到 ma + nb = gcd(a, b)。

base case 好簡單，如果 a 係 b既倍數，咁個 gcd 就係 b，m = 0, n = 1 就得。

recurse 個 case 都唔難，假設 recursion 得番黎知道 gcd(a, b) = m'b + n' (a mod b)

gcd(a, b) = m'b + n'(a mod b)
          = m'b + n'(a mod b) + n'b floor(a/b)) - n'b floor(a/b)
          = m'b  - n'b floor(a/b) + n'(a mod b) + n'b floor(a/b)
          = (m' - n'floor(a/b))b + n'((a mod b) + b floor(a/b))
          = (m' - n'floor(a/b))b + n'a

我以經儘量寫得清楚，第二行只係加同減同一個數，第三行只係改下加數既順序，第四行係抽 factor，第五行係關鍵，不過只係小學數，除數乘商加餘數等於被除數。

咁就搞掂， set m = n'，n = m'- (n'floor(a/b))，就得。

我地知道 p 係質數，所以 a 同 p 既最大公因數只能係 1。所以就會搵到 m a + n p = 1，咁 m mod p 就係 a 既 multiplicative inverse 。

話時話 m a + n b = gcd(a, b) 係有個名，叫做 Bezout's Identity 。

